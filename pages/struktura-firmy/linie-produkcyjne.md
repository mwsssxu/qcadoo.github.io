---
title: "Linie produkcyjne"
permalink: linie-produkcyjne.html 
toc: false
---

Linia produkcyjna to zbiór stacji roboczych, na których wykonywane są poszczególne operacje w procesie technologicznym. W qcadoo linie produkcyjne definiowane są przez nadanie im nazwy i miejsca oraz przez wyznaczenie stacji roboczych, ilości urządzeń wchodzących w skład linii oraz ustalenia, które zmiany pracują na linii. 

## Jak dodać nową linię produkcyjną?

{% include lightbox.html file="Technologie-%20linie%20produkcyjne.png" alt="Formularz lini produkcyjnej" caption="Definiowanie linii produkcyjnej"%}

Linię produkcyjną tworzymy wybierając z menu głównego: **STRUKTURA FIRMY >> Linie produkcyjne >>** {% include inline_image.html file="newIcon24.png" alt="Przycisk Dodaj nowe" %} **Dodaj nowy**

1. W zakładce **"Główna"** nadajemy "Numer" i "Nazwę" tworzonej linii produkcyjnej (obowiązkowo).

2. Następnie przy pomocy {% include inline_image.html file="lupka.png" alt="Przycisk lupy" %} wybieramy "Dział" i przypisujemy "Miejsce" linii produkcyjnej (opcjonalnie). Miejsca linii produkcyjnych definiowane są w [Słownikach](/slowniki).

3. W zakładce "Kalendarz" wprowadzamy zmiany, które pracują na danej linii. Jest to konieczne jeśli chcemy korzystać z planowania na liniach.

4. Opcjonalnie możemy dodać "Opis" oraz "Dokumentację" linii produkcyjnej.

5. Używając przycisku {% include inline_image.html file="zapisz.png" alt="Przycisk zapisz" %} **Zapisz** , zatwierdzamy wprowadzone dane.

W zakładce **"Stacje robocze"** określamy te, które wchodzą w skład danej linii produkcyjnej. Do tego celu używamy przycisku {% include inline_image.html file="newIcon24.png" alt="Przycisk Dodaj nowe" %} **Nowy**. Wyświetli się Nam pole do wprowadzenia stacji roboczej. Wybieramy te, które wchodzą w skład danej linii produkcyjnej oraz określamy ich ilość. Następnie zatwierdzamy wprowadzone dane przy pomocy przycisku {% include inline_image.html file="SaveIcon24.png" alt="Przycisk zapisz" %}  **Zapisz**.

Pole **"Ilość dla pozostałych stacji roboczych"** służy do określenia po ile sztuk z pozostałych (niewymienionych w tabeli po prawej) stacji roboczych, wchodzi jeszcze w skład tej linii.

Dane te w późniejszej kolejności są wykorzystywane do planowania oraz kalkulacji czasu realizacji zlecenia na tej linii produkcyjnej.

